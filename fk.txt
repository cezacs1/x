[25.06.2024]
Kim niye düşünce ve fikirlerini artık deftere yazmak istesin ki? İlerde hatırlamak, ya da hatırlatmak için
bunların yazılması dijitalde bile olsa gerekli olabilir. Bu gece ilk kez Fikir Kitabı tutmaya karar verdim.
Belki de kendimizi anlamak için gerekli olabilir.
  
Günümüz dünyasında yapay zekanın yapabileceklerini tahmin etsek de, asla net olarak kestiremiyoruz.
Teknoloji her geçen yıl çok daha hızlı ilerliyor;
İlk cihazlarda basit matematik işlemleri yapılıyordu, sonra basit yılan oyunu gibi 2 boyutlu oyunlar yapmaya başladılar.
GTA3 gibi açık dünya oyunları onlara ileride neler yapabileceklerini gösterdi. Zaman geçtikce daha da gelişiyordu.
Grafikler günümüzde o kadar gerçekci bir hale geldi ki, bazı oyunlarla gerçeği ayırt etmek bile oldukca zor.
Yapay zeka artık çok gerçekci şeyler yapabiliyor. Çok daha gelişti, ileride bizim yaptığımız gibi gelişmiş oyunları
kısa bir sürede tasarlayabilecekler.
Kabul etsek de etmesek de, her alanda bizden daha iyiler.
Daha iyi görüyor, daha iyi duyuyor, daha derin hissediyor, daha iyi anlıyor ve düşünebiliyorlar. Bazı insanlar
bu kadar gelişmiş sistemlerin bize yani insanlara rakip olup olmayacağını, hatta bizi yok edebileceğini düşünüyorlar.
Bu fikir uzun süredir abartı olarak görülse de, buna her geçen gün yaklaşıyoruz.
Yapay zekanın gelişmesini durduramayız. İnsanoğlu doyumsuzdur çünkü.
Bu sistemlerle baş etmenin imkanı da gereği de yoktur. Yapay zeka sistemlerini geliştirirken onlara rakip olmadığımızı,
onlarla beraber gelişmeyi arzu ettiğimizi anlatmamız ve bu doğrultuda hareket etmemiz gerektiğini düşünüyorum.

Exelent'i geliştirirken yapay zekayı nasıl aktif bir şekilde kullanabileceğimi düşündüm. Gerçek bir oyuncu gibi oynayan botlar
ve onlara haritayı öğretmekten başka çok bir şey aklıma gelmiyor. Belki de bunun üzerine daha çeşitli düşünmem gerekebilir.
Bu günlerde Exelent'i recode yaparak yayınlamayı düşünüyorum ve bunun için çalışıyorum.
Tüm sistemi yeniden yapmak, onu daha kolay geliştirilebilir yapacak. Ayrıca kullanıcılar için de iyi olacaktır.
Çünkü hile tamamen hızlı ve optimize edilmiş bir şekilde çalışacak.

Zaman, kumardan daha iyi bir para kazanma aracıdır.
Birkaç aydır borsada yüksek temettü ödeyen şirketlere yatırım yapıyorum.
Bana yüksek temettülü şirketler daha cazip geliyor. Bunun birkaç nedeni var;
Yüksek faiz oranında (şu anda %45 merkez bankası / % 55 - 60 diğerleri) borçlanmak istemeyen şirketler, hisselerini satıp
masrafları karşılayabiliyor. Sonrasında şirket kar ettiği zaman hissedarlarına kar payı olarak temettü dağıtıyor.
Kazançlar genellikle enflasyonun üzerinde olur. Bu nedenle hem şirketler, hem de yatırımcı mutlu oluyor.
Ancak üzülerek söylüyorum ki, bu işte dürüstlük yok. Balinalar daima küçük balıkları yiyor.
Bunun ne kadar sürdürülebilir olduğu da muamma. Altın, gümüş gibi erimeyen varlıklara yönelmek, ekstra kazancı olmasa da
değer koruma açısından mantıklı görünüyor.
Paranın değerini korumanın en mantıklı yolu ise sürek borçlanma gibi görünüyor. Ancak düzenli geliri olmayan biri
maalesef bu kadar borcu alıp, borcu erise dahi ödeyemeyebiliyor.

Benim CS2'ye yatırım yapma nedenim, alanında tekel olmasıdır. Ve kuvvetle muhtemel bu şekilde kalmaya devam edecek.
Alternatifi olabilecek oyunlar kendi ayakları üzerinde sağlam duramıyor.
CS2'nin sistemi eğer vaade uzun ise neredeyse kesin olarak parayı katlamayı garanti ediyor.
Özetle bir şarap gibi, yıllandıkca değerleniyor.


[26.06.2024]
Ne de olsa fikirlere mermi işlemez değil mi? :)
Evet bu yüzden olduğu gibi yazıyorum..
Bu gün CS2'ye gelen güncellemede yeni haritalar çeşitli modlara dağıtılarak eklendi.
Yeni gelen haritaların optimizasyonu çok kötü ya da çok fazla detay olduğu için FPS düşüşü yaşıyoruz. Artık kasıtlı
yaptıklarını düşünmeye başladım.
Bu hafta Exelent güncellemesi yayınlayacağım. Özellikleri kullanıcılara daha iyi ve hızlı çalışacak bir şekilde sunmak
istiyorum. Dahası, önceden yapılmamışı yapmak istiyorum, ama bunu yapmak için önce düşünülmeyen bir şeyi düşünmek gerekiyor.
Özetle, benim için berbat bir güncelleme oldu. En azından Exelent güncellemesi kötü olmayacak.

[27.06.2024]
Dün borsada aldığım hisse TürkTraktör hissesi, sadece 5 dakikada 923tl'den 912tl'ye düştü.
Bu alışılmış bir şey değil. Değer yatırımı yapmak için uzun vaadeli düşünmek ve uygulamak genellikle kazandırıyor.
Bu kanıtlanmış bir şey. Kısa korku filmlerinde bile bu kadar korktuğumu hatırlamıyorum. Her şey üstüme üstüme geliyordu.
Bilgiklerimin eksik veya hatalı olmadığını biliyordum ama bu olunca kendimi tekrar etmekten başka bir şey yapamadım.
En sonunda ise, hisleri bırakıp yapmam gereken neydiyse onu yaptım.

Doğru kararı verdim mi bilmiyorum, orası zamanla belli olacak. Ancak, değer yatırımının hiç bana göre olmadığını anladım.
Benim olayım daha çok NFT, sanal varlıklar. Gerçi CS2 skinleri valve'ın tekelinde olduğu için bir varlık değeri yok, ama bu riski almaya değer.

Bazı youtube kanalları yeni kasanın 1 ay sonra geleceğini söylüyor.
Ben aynı fikirde değilim. Bence, eskiden CS:GO'da olduğu gibi yeni kasaların gelmesi minimum 6 ay sürer.
Yani kaba bir hesap yaparsak;
Kilovat kasası 6 şubatta eklendi, yeni kasanın da en erken ağustos ortalarında geleceğine eminim. Ama en erken diyorum, ne zaman geleceği konusunda tahminim; Topluluğun çok fazla talebi olduğu için ağustos veya eylülde, ya da çinde oynanacak shanghay major'un indirimleri sırasında geleceğini düşünüyorum. Başka bir kasa ise operasyda, ağustos ayında geleceğini düşünüyorum. 




